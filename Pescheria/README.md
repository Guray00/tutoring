In una struttura per la pesca sportiva vi è la possibilità di pescare trote e carpe.

Il gestore del laghetto per la pesca ha deciso di offrire ai clienti uno sconto del 20% sul prezzo delle trote che pesano più di 500g. La cassa viene gestita attraverso un personal computer e il gestore, nel commissionarci il programma, ci ha imposto i seguenti vincoli:

1) Il programma contiene, come costanti di partenza, il peso minimo delle trote in grammi per ottenere lo sconto (500) e la percentuale dello sconto stesso (20).

2) Il programma deve funzionare per tutta la giornata senza essere rilanciato ogni volta che arriva un nuovo cliente.

3) All'inizio della giornata (in pratica all'avvio del programma) il computer deve chiedere all'operatore di inserire il prezzo al kg. delle trote e delle carpe.


4) In seguito il programma chiede all'operatore se ci sono dei clienti:
  - In caso di risposta affermativa il programma gestisce il cliente e quindi chiede nuovamente se ci sono clienti.

  - In caso di risposta negativa il programma termina...

Considerare anche la possibilità di non avere nessun cliente in una giornata.

5) La gestione del cliente consiste nell'elaborare i dati delle trote e delle carpe e nel mostrare poi il totale da pagare:

  a) Per le trote il programma richiede il loro numero e, per ognuna di esse, l'immissione del peso in grammi, per verificare, pesce per pesce, se applicare lo sconto. In questo modo il programma può calcolare il totale da pagare per le trote.

  b) Per le carpe, non essendo previsto sconto, il programma deve richiede l'inserimento del peso totale di tutte le carpe.